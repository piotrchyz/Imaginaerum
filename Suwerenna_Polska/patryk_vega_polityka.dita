<?xml version="1.0" encoding="UTF-8"?>
<!DOCTYPE topic PUBLIC "-//OASIS//DTD DITA Topic//EN" "topic.dtd">
<topic id="patryk_vega_polityka">
    <title>Patryk Vega POLITYKA</title>
    <body>
        <p>POLITYKA Patryka Vegi.</p>
        <p> Byłem. Widziałem. Taka Polska Gra o Tron, z tymże bez smoków. Film pokazuje realia,
            przerost ego, ambicji, szerzące się zepsucie rządzących, w skutek m.in. oderwania się od
            realiów dnia codziennego. Ich brak współczucia. Zakłamanie. Bezwzględność. Pragmatyzm.
            Zwierzęcy poziom funkcjonowania. Sprzeniewierzenie ideałów. Film nie jest śmieszny. Mnie
            nie bawi. Śmiech z zakłopotania co najwyżej - a niby to nic nowego.</p>
        <p> Każdy z bohaterów toczy swoją grę o władzę. Karty mają różne. Są tam dla grania, dla
            pieniędzy, ale nie dla wspólnego dobra. Hasła mają, odwagi zero. To co oni nazywać by
            mogli odwagą, to upór.</p>
        <p> W Polityce zabrakło Platformy Obywatelskiej. Pewnie specjalnie. Nie wiem. Tam to samo w
            każdym bądź razie, żeby ktoś nie pomyślał, że Tusk/Schetyna są lepsi i wiadomo już gdzie
            ulokować nadzieje.</p>
        <p> Szczegółów omawiać nie będę, bo można sobie samemu obejrzeć. Smuteczek. Wiecie, człowiek
            oglądał Czerwony Październik, to coś poczuł; jakieś emocje, do których warto aspirować.
            Tutaj nic. Dno. Ohyda. Film wart obejrzenia.</p>
        <p> Morał filmu jest taki, że gdzieś leży problem, skoro nic się od lat nie zmienia. Nie
            wydaje mi się, iż oni wymrą i zastąpią ich lepsi ludzie. Słabi ludzie tak mówią, lub z
            brakiem rozeznania i płonne to są nadzieje. No to gdzie dokładnie jest ten problem? Albo
            kto jest problemem? Politycy? Społeczeństwo?</p>
        <p> Nie. To inteligencja Polska. Zepsute to. Ślepe to. Głupie to. Słabe to. Naśladujące ten
            niski poziom bytności. Z brakiem polotu, by samostanowić. Pozbawiona Ducha. I
            pragmatyczna. Hajsik musi być. Look musi być. Wrażenia muszą być.</p>
        <p> No bo na dobrą sprawę; my, inteligencja, po cóż mamy cokolwiek zmieniać? - zastanówmy
            się. Jak wychowało nas społeczeństwo? Jakie rady nam dawano? Świata nie zmienisz. Myśl o
            sobie człowieku, żeby Tobie było dobrze. Nauczyło nas społeczeństwo, że jak samemu o
            siebie nie zadbamy, to nikt o nas nie zadba. Nauczyło nas, że jak chcesz mieć dobre
            życie, wyjeżdżaj. Jesteśmy moralnie usprawiedliwieni ku temu, by mieć to wszystko
            najzwyczajniej w dupie, a wy zdychajcie. Nikt nie oczekuje od nas, nie wymaga, nie
            wspiera. Można odejść.</p>
        <p> Czy teraz ktoś chciałby może wymagać, byśmy swoje życia poświęcali? Jak głupki? Przecież
            mądry człowiek zbuduje firme, znajdzie dobrze płatną prace, pozna osobę, z którą spędzi
            życie, będzie miał pasje, dobre relacje (problemy są w głowie), wyjedzie na wakacje i
            rodzinę założy. Po co nam - "mądrym" ludziom - wchodzić w ten plebs - bo to jest plebs,
            warto zauważyć - poświęcać swoje zdrowie, nerwy, ryzykować wizerunkiem oraz życiem bez
            mała i mieć przeciwko sobie ten cały zidiociały kraj? Żeby Polska przetrwała? A kogo to
            obchodzi? Obchodzi Cię to? Nauczono nas, że trzeba iść tam, gdzie więcej płacą, to
            rozsądne. Po to przecież pchali się wszyscy na studia. Dla pieniędzy! Rozsądku nas
            przede wszystkim nauczono. I oświecenia. To dajcie nam teraz spokój.</p>
        <p> Przy okazji: rozsądek jest 2D, serce natomiast 12D. </p>
        <p> I nie, nie nasi rodzice nas tego nauczyli - w domu wszystko ok. To Wy. Społeczeństwo. I
            my sami siebie, wyciągaliśmy wnioski z historii. Było powstanie? Aha i wszyscy oni
            wybici? A zmieniło to coś? Niewiele? Ok, czyli zły pomysł. Tak jest prościej. A był może
            jakiś przykład warty wspomnienia? Dywizjon 303, a na koniec schańbieni przez anglików i
            nara. Ktoś pamięta? Ja nie pamiętam. Coś musiało być ważniesze w takim razie. Pewnie
            Moda na Sukces.</p>
        <p> Także czekamy, modlimy się i jak Bóg da, to wtedy nadejdzie sposobność i prawdziwa dobra
            zmiana. Bo w takich warunkach, jakie są obecnie, to bez Boga się nie obejdzie. </p>
        <p> Przykre, ale prawdziwe.</p>
        <p> Możnaby napisać, kogo rostrzelać, albo jakieś tam epitety pod adresami obecnej władzy
            doskrobać. Tylko po co? To już nie ich wina, iż nikt tej patologi nie równy. Co chcemy
            to mamy. Zbawienia nie będzie. Za słabi. Zbyt rozpuszczeni. Zbyt oślepieni blichtrem.
            Zbyt wpatrzeni w cuda zamorskie. Zbyt na już byśmy chcieli. I wystarczyło lat kilka,
            wcale nie tak długo to trwało. Wystarczyło się zachłysnąć zachodem.</p>
        <p> Nic zrobić nie wolno, gdy wszyscy śpią. Proste.</p>
        <p> Obraża Cię to? Nie powinno, skoro płonne są nadzieje. Matką głupców jest nadzieja. No to
            bez nadziei. Skupiamy się na sobie. Od razu lepiej.</p>
    </body>
</topic>
