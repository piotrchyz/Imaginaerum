<?xml version="1.0" encoding="UTF-8"?>
<!DOCTYPE topic PUBLIC "-//OASIS//DTD DITA Topic//EN" "topic.dtd">
<topic id="smocza_krew_nhsh">
    <title>Gwiezdny Ogień - ród NHSH</title>
    <body>
        <p>Odbiorca Gwiezdnego Ognia, król, był uważany za tego, który zakwalifikował się na to
            stanowisko po osiągnięciu predestynującej do tego stanu oświeconej świadomości – stanu,
            w którym jego uzdolnienia z poziomu mądrości i przywództwa wzniosły się na poziom
            królewskości zwany Malkû. To właśnie z mezopotamskiego słowa Malkû Hebrajczycy utworzyli
            swoje słowa Malchus (król) i Malkhut (królestwo).</p>
        <p>Melatonina nosi nazwę „hormonu ciemności”, jako że jest wytwarzana tylko nocą, w
            ciemności. Wystawienie się na działanie promieni słonecznych powoduje zmniejszenie
            rozmiaru szyszynki i zmniejsza duchową świadomość, podczas gdy ciemności i wysoka
            aktywność szyszynki zwiększają intuicyjną wiedzę i subtelne myślenie, zmniejszając
            jednocześnie czynniki stresotwórcze.</p>
        <p>Według dawnych tradycji władcy (posiadacze) Malkhut byli znani pod imieniem Smoków lub
            inaczej Pendragonów, zaś głowa panująca zawsze zwana była Draco (co również znaczy
            Smok)</p>
        <p>Z racji ich cielesnych zalet, które zawdzięczali dodatkowej ilości melatoniny oraz innych
            hormonalnych wydzielin, byli w rzeczy samej „Książętami Ciemności”, a wyższy poziom
            świadomości, wyższą od przeciętnej moc i długowieczność, uzyskiwali spożywając Gwiezdny
            Ogień wytwarzany z miesiączkowej krwi królowych Anunnaków i kapłanek zwanych
            Szkarłatnymi Kobietami.</p>
        <p>katoliccy inkwizytorzy zostali skierowani przeciwko wszystkim tak zwanym heretykom,
            którzy wspierali w ten lub inny sposób mesjanistyczną linię krwi (Sangréal) Smoczych
            Królów stojącą w opozycji do skorumpowanych dogmatów biskupów. Wiele ich ofiar uznano za
            okultystów lub wiedźmy i oskarżono o wspieranie starożytnego, heretyckiego kultu Smoka,
            Księcia Ciemności. Władcy Kościoła ogłosili, że są oni wampirami. </p>
        <p>Już wcześniej wspomniałem o znaczeniu starożytnego Egipskiego Dworu Smoka, podkreślając,
            że ten królewski Zakon działa od około 4000 lat do dzisiaj. W XV wieku dostojnym
            kanclerzem tego Dworu (Zakonu) był książę Transylwanii-Wołoszczyzny Wład III, ten sam,
            który zbudował bukareszteńską cytadelę. Wład zapadł jednak bardziej w ludzkiej pamięci
            jako hrabia Drakula, co znaczy „syn Drakula”. Drakul (Smok) było imieniem jego ojca, pod
            którym występował on w Zakonie (Dworze) od roku 1431.</p>
        <p>Rzeczywistą przyczyną obaw ówczesnego establishmentu przed Drakulą nie było jednak
            brutalne traktowanie przez niego swoich wrogów (tego rodzaju praktyki były na porządku
            dziennym), ale jego rozległa wiedza alchemii i starożytnego rytuału Gwiezdnego Ognia.
            Ucząc się w Austriackiej Szkole Salomona w Hermannstadzie zdobył dogłębną wiedzę na
            temat cielesnych efektów melatoniny i serotoniny, które wpływają dodatnio na długość
            życia oraz świadomość.</p>
        <p>Żywica sosen była przez długi czas identyfikowana z wydzieliną szyszynki (stąd
            podobieństwo nazw: pine – sosna i pineal – szyszynkowy) i była stosowana do produkcji
            kadzideł (kadzideł kościelnych). Z drugiej strony tradycyjnym symbolem królewskości było
            złoto. Tak więc złoto, kadzidło i mirra (żywica stosowana w charakterze środka
            uspokajającego i jednocześnie symbol śmierci) były tradycyjnym symbolem królów-kapłanów
            z mesjanistycznej linii krwi. </p>
        <p>W starożytności wyższy poziom wiedzy kojarzono ze słowem daäth (od którego pochodzi
            angielskie słowo death – śmierć). Jak doskonale wiemy, Nowy Testament podaje, że magi
            (mędrcy) podarowali Jezusowi trzy rzeczy: mirrę, kadzidło i złoto – co było wyrazem
            uznania go jako dziedzica, króla-kapłana, z linii Smoka.</p>
        <p>Od słowa Kayin pisanego przez K wywodzi się słowo „King” (król), zaś od jego odmiany
            pisanej w postaci Qayin – słowo „Queen” (królowa). Co ciekawe, ojciec Kaina,
            Enki-Samael, był sumeryjskim Panem Świętego Oka.</p>
        <p>Kanoniczna Biblia mówi, że w czasie życia Noego i jego synów Jehowa wydał zakaz
            spożywania krwi – w każdym bądź razie temu okresowi dziejów ludzkości tłumacze Starego
            Testamentu z VI wieku p.n.e. przypisują wprowadzenie tego zakazu. Jest jednak mało
            prawdopodobne, że nastąpiło to właśnie wtedy, ponieważ w tamtym czasie Enlil-Jehowa nie
            mógł jeszcze mieć tak dużej przewagi nad Enkim i Wielkim Zgromadzeniem Anunnaków.</p>
        <p>Tym niemniej faktem jest, że od tamtego czasu wiek członków rodu patriarchów zaczął się
            systematycznie skracać i od czasów Abrahama i Izaaka nie przekraczał już on normalnej
            długości. Z kolei okresy życia królów Sumeru, potomków Kaina i Etany, pozostały
            długie.</p>
        <p>Księga Rodzaju podaje, że ludzie, o których Jehowa mówił, że są „bardzo dobrzy”, zostali
            surowo ukarani z powodu dziwnego wykroczenia, które wcześniej nim nie było. Polegało ono
            na tym, że wszyscy ludzie mówili tym samym językiem, którym był oczywiście język
            sumeryjski – pierwszy język na Ziemi posiadający formę pisemną.</p>
        <p>Z przyczyn, których Biblia nie podaje jasno, w Księdze Rodzaju czytamy, że Jehowa nie był
            szczęśliwy z powodu Wieży Babel, przeto „zstąpił i pomieszał języki całej Ziemi”.12</p>
        <p>W rezultacie Babilończycy oświadczyli, że uznają Enki i jego syna Marduka, czego
            Enlil-Jehowa nie mógł już znieść. Straciwszy popularność otworzył najeźdźcom bramy
            Sumeru. Kronikarze piszą, że przepełniony chęcią odwetu, sprowadził „wielką i okropną
            burzę”, która spowodowała kompletne zniszczenie całej kultury Sumeru, tak że język
            sumeryjski przestał być językiem dominującym i nastąpiło „wielkie pomieszanie
            języków”.</p>
        <p>Cały trud włożony w budowanie unikalnej cywilizacji został zniszczony jednym
            pociągnięciem Enlila-Jehowy, który nie chciał się dzielić władzą ze swoim bratem
            Enki</p>
        <p>Warto w tym miejscu zauważyć, że znany z Nowego Testamentu ojciec Jezusa, Józef, był we
            wczesnych wersjach ewangelii opisywany jako Mistrz Rzemiosła. W Bibliach napisanych
            nowoczesnym językiem angielskim Józefowi w wyniku błędnego tłumaczenia przypisuje się
            zawód stolarza. Słowo „stolarz” zostało błędnie przetłumaczone z greckiego słowa
            ho-tekton, które w rzeczywistości określa mistrza w rzemiośle, czyli alchemika-metalurga
            wyszkolonego według nauk jego przodków.</p>
        <p>Tekst Biblii podaje szczegółowo, jak Besaleel ma wykonać z czystego złota różne korony,
            pierścienie, naczynia i lichtarze, a na końcu wymienia bez słowa komentarza coś, co
            nazywa się chlebem pokładnym14 przymierza.</p>
        <p>Księga Lewicka (w języku polskim przyjęła ona nazwę Księgi Kapłańskiej) również wspomina
            o chlebie pokładnym: „Następnie weźmiesz najczystszej mąki i upieczesz z niej dwanaście
            placków... (24.5) Położysz na każdym stosie trochę czystego kadzidła... (24.7)”</p>
        <p>Użycie słowa „mąka” w anglojęzycznej wersji Biblii (polskojęzycznej również – przyp.
            tłum.) jest w rzeczywistości błędem. Bardziej właściwe byłoby w tym miejscu słowo
            „proszek” lub „puder”. Kroniki szkół wiedzy tajemnej podają precyzyjniejszy opis
            mówiący, że chleb pokładny był wyrabiany z białego proszku złota, co jest szczególnie
            istotne, ponieważ w Księdze Wyjścia mówi się, że Mojżesz wziął złotego cielca, którego
            sporządzili Izraelici, i „spalił go w ogniu i starł na biały proch”15. W tym przypadku
            tłumacze stosują właściwe słowo – „proch” – lecz jak wiadomo, palenie złota nie daje
            prochu, a jedynie stopione złoto.</p>
        <p>W egipskiej Księdze Umarłych (to najstarsza kompletna książka świata) szukając najlepszego
            pożywienia oświecającego faraon zadaje na każdym etapie swojej podróży jedno
            powtarzające się pytanie: „Co to jest?” – pytanie, które w języku hebrajskim (jak podają
            Dawne dzieje Izraela) było zadawane za pomocą jednego słowa: „Manna?”</p>
        <p>„Zwycięzcy dam manny ukrytej i dam mu biały kamyk...”</p>
        <p>Żyją oni z racji najczystszego kamienia. Jeśli nie znasz jego imienia, dowiedz się teraz:
            zwą go lapis exilis. Mocą tego kamienia feniks zostaje spalony na popiół, lecz popiół
            szybko przywraca mu życie. Feniks linieje i wydziela z siebie jasne światło, tak że
            staje się równie piękny jak był poprzednio.</p>
    </body>
</topic>
